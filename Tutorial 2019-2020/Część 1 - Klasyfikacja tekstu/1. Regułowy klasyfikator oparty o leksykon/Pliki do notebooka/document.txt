Château Frontenac to luksusowy hotel w centrum miasta Quebec, uważany za jedną z głównych jego atrakcji.

Zamek zaprojektował Bruce Price na zlecenie Canadian Pacific Railway w stylu historyzmu (neogotyk z elementami neorenesansowymi). Otwarcie nastąpiło w 1893 roku. W XX wieku, Château Frontenac przeszedł kilka transformacji, najważniejszą było dobudowanie wieży w 1926 roku, którą umieszczono w centralnej części zamku. Nazwa hotelu została nadana na cześć gubernatora Nowej Francji Louis de Buade de Frontenaca (1662-1698), Château Frontenac należy od października 2001 roku do sieci hoteli Fairmont Hotels and Resorts i jest jednym z najbardziej ekskluzywnych i luksusowych hoteli w Kanadzie. Co więcej, jest uważany za jeden z najczęściej fotografowanych hoteli na świecie[1]. Zamek pojawił się kilkakrotnie w filmie "I Confess" Alfreda Hitchcocka.